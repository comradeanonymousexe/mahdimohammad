<!DOCTYPE html>
<html lang="en">
<meta charset="UTF-8">
<title>ব্যর্থতার কৈফিয়ত </title>
<meta name="viewport" content="width=device-width,initial-scale=1">
<link rel="stylesheet" href="arn-style2.css">
<link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">



<body>
   <div class="navbar" id="#top">
      <a href="javascript:history.back()"><i class="fa fa-fw fa-home"></i> Home</a>
      <a class="active" href="#"><i class="fa fa-fw fa-pencil"></i> Literature</a>
      
   </div>


    <div class="main">
   <div>
      <img src="rainmage.jpg">
   </div>

 <div class="text-style">
 <h2>
    ব্যর্থতার কৈফিয়ত 
 </h2>
 <p>
    একটি কবিতা লিখবার আকাঙ্ক্ষায় 
    <br>
    শুক্লপক্ষের প্রথম রাত্রি থেকে কানে কলম গুঁজে বসে আছি নির্নিমেষ, 
    <br>
    শুনে এক তাত্ত্বিক বললেন- 
    <br>
    "সৃষ্টির আবেগ তো? বেশ... বেশ; 
    <br>
    কিন্তু, স্বর্গীয় উন্মাদনা আসার আগ পর্যন্ত আপেক্ষা করতে হবে তোমার 
    <br>
    পৌরাণিক মিউজের আশীর্বাদের অপেক্ষায় অন্ধ চোখের অধীর আগ্রহে
    <br>
    বসে থাকতেন যেমন কবি হোমার" 
    <br>
    <br>
    আমি কোনকালেই ওসব ভাবাবেগে বিশ্বাসী নই
    <br>
    যান্ত্রিক শৃঙ্খলার মানুষ কিনা - তাই
    <br>
    প্রথমেই এক নিঃশ্বাসে পড়ে নিলাম রবীন্দ্রনাথের সব বই
    <br>
আবার বসা হলো কলম পুঁজি করে
<br>
কালিতে-আচড়ে নষ্ট হলো বেশ অনেক পাতা
<br>
আঁকিবুঁকিগুলো ক্রমেই পিকাসোর চিত্রকর্মের মতো হয়ে উঠলো - কিন্তু <br>
আঁকা হলোনা একটিও কবিতা <br>
স্তোত্র-স্তুতি, রম্য-ওডি, সনেট কিংবা লিমেরিক<br>
লঘুছন্দ, মাত্রাবৃত্ত বা হোক অমিত্রাক্ষর, সবার সাথেই কলমের দারুণ বৈরিতা। <br>
মধুসূদন থেকে আরম্ভ করে পার্সী কবিবরদের অষ্টাদশী পর্যন্ত <br>
সব ঘেঁটে ঘ বানিয়ে দেয়ার পরও<br>
রূপ-রীতি-অলঙ্কারে আমার বাক্যগুলো আগের মতোই নিঃস্ব<br>
তাত্ত্বিক গুঞ্জরিয়া উঠে -<br>
"কাব্যং বাক্যম অলঙ্কৃতম" আর "রীতিরাত্মা কাব্যস্য" <br><br>


যথাক্রমে ঘনিয়ে এলো শুক্লপক্ষ...  <br>
অরণ্যের ছন্দমাতাল নৃত্যে - পূর্ণিমামত্ত কুহকের কন্ঠে<br>
প্রকট হলো কবিদের কবি<br>
স্রষ্টার অমিত্রাক্ষর তালে<br>
নাচলো মোমের অগ্নিশিখা আর দ্বিমিক সংকেতোদ্যত জোনাকি<br>
প্রকৃতির ক্রোড়ে<br>
বৃন্তচ্যুত ক্রিশেনথিমাম থেকে শুরু করে অবাধ্য কোঁকড়া চুলে ঢাকা একটি মুখের সর্বত্র <br>
কে এক বিস্তর কবিতা লিখে রেখেছে বৈকি! <br>
কলম-খাতা তুলে রেখে দেখতে বসলেম সে আয়োজন<br>
আজ যেহেতু নতুন কাব্যের সৃষ্টি হওয়া নিষ্প্রয়োজন <br>


 </p>
</div>
</div>
</div>
</body>
</html>
